## Retrospektiivitekniikoita

### Start, Stop, Continue, More, Less of Wheel
Pyörä jaetaan otsikon mukaisesti viiteen sektoriin ja tiimin jäsenet täyttävät sprintin jälkeen
eri sektoreille toiveitaan siitä, mitä haluavat seuraavassa sprintissä aloittaa, lopettaa,
jatkaa tai mitä haluavat lisää ja mitä vähemmän. Pyörän sektorit täytetään yhteisen keskustelun
ja kommenttien perusteella. Sektorit käydään läpi yksi kerrallaan ja joka sektorin kohdalla
sektori täytetään tiimiltä saaduilla ehdotuksilla. Kun sektorit on saatu täytettyä, käydään jonkin
verran keskustelua ehdotuksista ja tehdään yhdessä päätös siitä, mitkä ehdotukset otetaan työn
alle seuraavaan sprinttiin. Pienelle tiimille tämäntyyliseen retrospektiiviin riittää 10 minuuttia.

### Glad, Sad, Mad
Tiimin jäsenet kirjoittavat korteille asioita, jotka ovat saaneet heidät iloiseksi, surulliseksi
tai vihaiseksi. Kun kortit on kirjoitettu, jokainen kertoo lyhyesti omista korteistaan ja kortit
sijoitetaan taululle sen mukaisesti, kuuluvatko ne iloa, surua vai vihaa tuottaneisiin asioihin.
Tiimin jäsenet äänestävät, minkä kortin aiheista keskustellaan. Kortit käydään läpi siten, että
eniten ääniä saaneista korteista keskustellaan ensin. Keskusteluissa keskitytään siihen, mitä
muutoksia asialle voidaan tehdä seuraavan sprintin aikana. Retrospektiiviin käytetään korkeintaan
tunti aikaa.

